# Guion para el vídeo breve de presentación

Bi mila eta hamarrean Eusko Legebiltzarrak Euskadiko Publizitate eta Komunikazio Instituzionalaren Legea onartzen du.

Lege honek Publizitate Instituzionalari buruzko Sailarteko Batzordea sortzen du. Eta beste eginkizunen artean, Legebiltzarrari publizitate instituzionalaren kanpainei buruz informatzea egotzen dio.

Baina, Jaurlaritzak zelan informatzen dio Legebiltzarrari?

Legeak soilik esaten du urtean behin txosten baten bidez informatu beharra daukala. Eta Eusko Jaurlaritzak urtero horrela egiten du, hedabideen kanpainak biltzen dituen PDF formatua duen txosten mamitsu baten bidez.

Kaixo, ni Jaime Gómez-Obregón naiz eta gai hau aztertu dut gasto publikoaren gardentasuna eta lege honen eraginkortasuna hobetzeko.

Horretarako Jaurlaritzaren azkenengo bost urteetako txostenak bildu eta aztertu ditut. Horrela giza akatsak daudela ohartu naiz. Adibidez: gaizki batutako zenbatekoak edo onuradunak diren hedabideak identifikatzeko zailtasunak daudela.

Baina Jaurlaritzak txosten hauek egiteko modu honekin, gabezi garrantzitsua azalerazten du eta oinarrizko kontzeptu hau ezinezkoa da ulertzea: publizitate instituzionalaren pastela hedabideen artean zelan banatzen den.

Arazo hau konpontzeko, txosten honek biltzen dituen ia mila orriak informatikoki landu, eta bertatik atera ditudan datu guztiak ondorengo tresna digital interaktibo honetan bildu ditut: gobiernovasco.marketing.

Tresna honek Legebiltzarrari ezezik, gizarte osoari ere, Jaurlaritzaren publizitate kanpainak aztertzeko posibilitatea ematen die, eta ez hori bakarrik,batez ere, diru publikoa hedabideetara nola iristen den ulertzea ere ahalbidetzen du.

Nire helburua, Jaurlaritzaren kontratuei gardentasun gehiago ematea eta hiritarrek, kazetariek eta Legebiltzarrak kontrol tresna baliagarria izan dezatela da. Eta ahal bada ere, Eusko Jaurlaritzak gastu publikoari buruz informatzeko mekanismo eraginkorragoak garatzeko aukera badagoela erakustea.

gobiernovasco.marketing delako tresna software askea da. Honekin batera, bere iturburu kodea argitaratu dut, eta baita JSON artxibo bat non, mila hirurehun komunikazio eta publizitate kanpainen arakatsetik atera ditudan datu egitaratuak.

Zure gustokoa izatea espero dut, eta batez ere, gastu publikoaren gardentasunean aldaketa positiboak ekartzea. Eta ekimen hau baliagarria iruditzen bazaizu, lagundu, mesedez, Patreon-en bidez nire hurrengo proiektuari.
